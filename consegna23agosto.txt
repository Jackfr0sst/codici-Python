Il programma definiscela funzione assistente_virtuale che, preso in input un comando a scelta tra "Qual è la data di oggi?", 
"Che ore sono?" e "Come ti chiami?", fornisce in risposta all'utente la data, l'ora o il suo nome ("Assistente Virtuale"). 
Qualora il comando di input fosse diverso da uno di questi tre, la funzione restituisce la frase "Non ho capito la tua domanda", 
eccezion fatta per il comando "esci", il quale fa stampare alla funzione "Arrivederci!". Va inoltre menzionato che il programma 
utilizza la libreria datetime in modo da ottenere le informazioni sulla data e sull'ora corrente.
Secondo me il programma, vista la limitata quantità di risposte che è in grado di fornire, o meglio, vista la ristretta quantità 
di domande a cui è in grado di rispondere, dovrebbe presentare un menù per far sapere all'utente quali sono le opzioni. 
Altrimenti ci si potrebbe ritrovare a fare infinite domande all'assistente virtuale prima di indovinare a quale di queste si può 
avere risposta.
In più, esattamente come fatto con "esci", anche comando utente dovrebbe essere ".lower()", poiché non possiamo essere sicuri che
l'utente utilizzerà sempre la prima lettera maiuscola.
Inoltre, il programma ritorna e non stampa la risposta, per cui a schermo non è possibile vedere nulla. Return risposta va 
quindi sostituito con print(risposta). In più il ciclo while True ha bisogno dei due puntini alla fine per poter funzionare.
Ultimo ma non per importanza, per come funziona il modulo "datetime", per ritornare la data di oggi bisogna utilizzare il 
comando "datetime.datetime.now()" al posto di datetime.datetoday().
Una versione del codice con le implementazioni proposte è allegata a questo file.